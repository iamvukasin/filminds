\section{Опис проблема}

Један од главних проблема са којим се сусрећу корисници који гледају филмове код куће је избор
одговарајућег филма за гледање. Сваке године сними се више стотина филмова, па је одабир следећег
филма за гледање отежан.

\textit{Filminds} је решење које врши препоруку филмова ослањајући се на популарне онлајн базе
филмова и жеље самог корисника, попут жанра филма и године издавања. Сама интеракција са сервисом
је остварена кроз комуникацију са интелигентним агентом (ботом), чиме је додат ниво персонализације
и интеракције приликом бирања следећег филма за гледање.

Поред интеракције са ботом, \textit{Filminds} омогућава и преглед препорука филмова људских експерата
који ручно одржавају листу препорука. Поред личног укуса и стручности, експерт може донети одлуку о
додавању филма и на основу података о укусима и заинтересованости посетилаца сајта, чиме се постиже
још један ниво персонализованости препоруке филмова.
