\section{Функционални захтеви}

У овом одељку дефинишу се основне функције које систем треба да обезбеди различитим категоријама
корисника.

\subsection{Регистрација корисника}

У случају да корисник не поседује налог, а жели да користи напредније могућности сервиса, потребно је да
се региструје уношењем личних података, као и бирањем одговарајуће шифре ради боље безбедности налога. Унети
подаци се чувају у бази података и користе се за ауторизацију корисника приликом пријављивања.

\subsection{Ауторизација и пријављивање администратора}

Администратори се пријављују коришћењем свог корисничког имена и шифре. Унети подаци морају да се поклопе са
вредностима који су сачувани у бази података и да пријављени корисник има администраторске привилегије на
сервису. После успешне ауторизације, администратор може да користи бота за захтеве предлагања филмова, да
прати историју прегледаних и сачуваних филмова, да прегледа издвојене филмове од стране експерата, као и да
поставља и уклања експерте и прати статистику о коришћењу сајта и прегледаним и сачуваним филмовима.

\subsection{Ауторизација и пријављивање експерата}

Експерти се пријављују коришћењем свог корисничког имена и шифре. Унети подаци морају да се поклопе са
вредностима који су сачувани у бази података и да пријављени корисник има привилегије додељене експертима на
сервису. После успешне ауторизације, експерт може да користи бота за захтеве предлагања филмова, да
прати историју прегледаних и сачуваних филмова, да прегледа издвојене филмове од стране експерата, као и да
додаје и уклања филмове са експертске листе филмова своје категорије и прати статистику о прегледаним и
сачуваним филмовима.

\subsection{Ауторизација и пријављивање регистрованих корисника}

Регистровани корисници се пријављују коришћењем свог корисничког имена и шифре. Унети подаци морају да се
поклопе са вредностима који су сачувани у бази података. После успешне ауторизације, регистровани корисник
може да користи бота за захтеве предлагања филмова, да прати историју прегледаних и сачуваних филмова и
да прегледа издвојене филмове од стране експерата.

\subsection{Ауторизација и пријављивање гостију}

Гости (нерегистровани корисници) се не пријављују коришћењем свог корисничког имена и шифре, већ им је приступ
сервису омогућен, али лимитиран. Гост може само да користи бота за захтеве предлагања филмова.

\subsection{Администрирање система}

Администратор је једина категорија корисника која може да управља сервисом. Администратор може да уклања
кориснике, као и да промовише постојеће кориснике у експерте за неку категорију филмова и уклања их са те
позиције. Ради бољег администрирања сервиса, администратору је омогућено праћење основне статистике веб-сајта.

\subsection{Захтеви за препоруку филмова}

Сви корисници могу да шаљу захтеве боту преко интерактивног екрана за дописивање. На захтева послатог у виду
поруке, бот шаље повратну поруку са списком предложених филмова.

\subsubsection{Захтев за препоруку популарних филмова}

Приликом захтевања листе предлога популарних филмова од стране корисника, бот враћа листу филмова који су
тренутно најпопуларнији по статистикама екстерних база филмова.

\subsubsection{Захтев за препоруку филмова одређеног жанра}

Приликом захтевања листе предлога филмова одређеног жанра од стране корисника, бот враћа листу филмова који
су захтеваног жанра и тренутно су најпопуларнији по статистикама екстерних база филмова.

\subsubsection{Захтев за препоруку филмова из одређене године}

Приликом захтевања листе предлога филмова из одређене године од стране корисника, бот враћа листу филмова који
су издати захтеване године и тренутно су најпопуларнији по статистикама екстерних база филмова.

\subsubsection{Комбиновани захтев за препоруку филмова}

Корисник може да захтева филмове комбинујући претходно поменуте захтеве у један захтев, при чему му бот враћа
листу филмова који испуњавају послати захев и тренутно су најпопуларнији по статистикама екстерних база филмова.

\subsection{Чување и преглед одгледаних филмова}

Регистровани корисник, експерт за филмове и администратор могу да означе да су одређени филм одгледали, који се
после може излистати у историји одгледаних филмова.

\subsection{Чување и преглед сачуваних филмова}

Регистровани корисник, експерт за филмове и администратор могу да сачувају одређени филм у листу жеља, који се
после може излистати са свим осталим сачуваним филмовима.

\subsection{Преглед предлога експерата за филмове}

Регистровани корисник, експерт за филмове и администратор могу да прегледају препоручене филмове разврстане у
више различитих категорија (жанр, овогодишњи Оскар, најновији филмови, класици итд).

\subsection{Ажурирањe листе предлога експерата }

Експерт има задатак да направи листу предлога филмова за одређену категорију а такође и да одржава ту листу ажурном. Има могућности да додаје филмове, да мења ранг филмова или да уклања филмове.
