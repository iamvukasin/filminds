\section{Категорије корисника}

Издвајају се следеће категорије корисника: гост на сајту, регистровани корисник, експерт за
филмове и администратор. Све категорије осим прве захтевају ауторизацију која ће бити описана
у даљем тексту.

\subsection{Гост}

Гост је корисник који нема свој кориснички налог. За њега се не користи персонализовани
приступ, па су функционалности сужене на могућност комуникације са ботом који предлаже филмове
за гледање.

\subsection{Регистровани корисник}

Регистровани корисник је корисник који има креиран налог. При прављењу налога он дефинише
корисничко име и шифру помоћу којих може да се пријави на сајт. Он поред основне функционалности
комуникације са ботом ради добијања предлога може да сачува филм у листу филмова које жели да
гледа, као и листу већ одгледаних филмова. Могуће је прегледање листе филмова који су означени
за гледање, листе одгледаних филмова као и листе експертских предлога о којима ће бити речи у
наставку.

\subsection{Експерт за филмове}

Експерт за филмове је особа унапред одређена од стране администратора за одређену категорију
предлога. Он поседује све основне функционалности као и регистровани корисник, а додатно може
да прегледа статистике филмова и дода или уклони филм са листе предлога експерта своје
категорије. Ову листу могу видети сви регистровани корисници.

\subsection{Администратор}

Администратор је особа задужена за надгледање и одржавање сајта. Он поседује све основне
функционалности као и регистровани корисник, а додатно може да прегледа статистике филмова,
али и комплетну статистику сајта, уклања корисника са листе експерата или промовише корисника
у експерта за одређену категорију.
